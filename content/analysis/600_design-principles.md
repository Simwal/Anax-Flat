Designprinciper
===============================
När jag skulle välja ut vilka webbplatsers designprinciper jag skulle analysera använde jag mig av olika metoder. Först och främst valde jag Paypal för att det är en webbplats jag besökt tidigare och den har en design som jag finner tilltalande. Jag ville dock att webbplatserna skulle skilja sig åt så resterande webbplatser hittade jag genom att klicka mig runt på Google.

Jag har läst i kurslitteraturen samt kollat på inspelade lektioner och detta blir mitt bakgrundsmaterial för att genomföra analyserna. Bilderna i analysen är klickbara länkar och tar dig vidare till webbsidan som har analyserats. Jag genomför denna uppgift ensam.

<h2>PayPal</h2>

<a href="https://www.paypal.com/se/home">
    <img src="image/paypal.png" alt="paypal">
</a>

Webbplatsen mål är att upplysa besökaren om vilka tjänster PayPal erbjuder. Det huvudsakliga målet verkar vara att få besökaren att skapa ett konto på webbplatsen. Jag baserar detta på att du direkt möts av en stor knapp där det står "Skapa ett konto gratis".

Jag uppfattar det som att webbplatsen använder sig av en modern och ljus design med mycket white space. Knapparna har runda hörn och designen känns mjuk. Den moderna och mjuka designen känns proffsig och tjänar till webbplatsens mål och syfte genom att skapa trygghet hos besökaren. Eftersom designen känns modern och proffsig får du som besökare en känsla att det går bra för företaget och att de därför går att lita på.

Webbplatsen använder sig av symmetri på flera ställen, bland annat vid knappar och bilder. Finns det två eller flera knappar, bilder eller textrutor bredvid varandra är de lika stora och har samma design. En annan designprincip som jag kan urskilja är att webbplatsen andas en enhetlig design (unity), exempel på detta är de två färgerna vit och blå som används genomgående på sidan. Efter att ha klickat mig runt på webbplatsen kan jag dra slutsatsen att designprinciperna används även på webbplatsens undersidor vilket bevisar att de har en enhetlig design.


<h2>Designercize</h2>

<a href="https://designercize.com/">
    <img src="image/designercize.png" alt="designercize">
</a>

Webbplatsens syfte och mål är fungera som en webbapplikation där du utvecklas som webbdesigner. Webbplatsen tillhandahåller utmaningar i varierande svårighetsgrad som riktar sig mot designers för att få dem att öva på sitt hantverk.

Designen återspeglar retro och nostalgi, webbplatsen är designad som en gammal dator eller spelkonsol. Jag tycker att designen återspeglar syftet och målet med webbplatsen då det mer är en webbapplikation än en traditionell webbsida. Den är lekfull och det är antagligen tanken, att det skall vara kul att träna.

Jag tycker att den använder sig både av symmetriska och asymmetriska designprinciper. Det finns symmetri i exempelvis knapparnas storlek, om det är en stor knapp är den inte större än de mindre knapparnas sammanlagda storlek. Den asymmetriska delen av designen är de två "skärmarna" som finns på webbplatsen, en skärm är väldigt stor och tar upp mycket plats undertiden den andra är mycket mindre. De har på detta vis även använt sig av proportioner, den ena skärmen är mycket större för att det är den som skall ha fokus, det är där själva uppgiften finns.

Webbplatsen består enbart av en webbsida utan undersidor. Jag tycker att designen förstärker webbplatsens mål och syfte då den vill vara lättsam och lite mer av ett spel.

<h2>Wikipedia</h2>

<a href="https://www.wikipedia.org/">
    <img src="image/wikipedia.png" alt="wikipedia">
</a>

Webbplatsens mål och syfte är att vara en kunskapsportal, ett uppslagsverk på internet. Det skall enkelt gå att söka information på webbplatsen. Designen besökaren möts av uppfattar jag som luftig med väldigt mycket white space. Det är en väldigt färglös design med få färger och bilder. Jag tror detta är ett medvetet val då webbplatsens primära syfte är att hillhandahålla fakta och därför vill den uppfattas som seriös. Det är faktan som skall stå i centrum, inte designen. Jag tycker att denna design gynnar syftet.

Jag tycker att Wikipedias förstasida använder sig av en tydlig rörelse som designprincip. Det börjar med titeln och sedan en jordglob och ett urval av olika språk runtom den. Efter det kommer sökfältet, det är dit de vill få besökaren, att börja söka efter fakta.

Undersidorna skiljer sig sig från förstasidan då det är de som innehåller all fakta och det blir genast mycker mer innehåll. Designen blir då enhetlig då alla bilder och faktarutor alltid visas till höger oavsett ämne.
