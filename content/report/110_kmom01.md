Kmom01
===============================

<h3>Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?</h3>
Jag skulle inte påstå att jag är van att arbeta med ramverk men jag har gjort det tidigare. Jag har använt mig av Angular för att utveckla en mobilapp och jag har även testat på Bootstrap.

<h3>Det blev en del nya verktyg i labbmiljön, var de nya för dig eller kände du igen dem?</h3>
De flesta verktygen var nya för mig men jag har använt mig av GitHub tidigare dock i väldigt begränsad utsträckning. Då tyckte jag att det var svårt att förstå och har nästan undvikit det trots att jag har förstått nyttan med det. Det skall därför bli en intressant utmaning att testa på det igen.

<h3>Hur kändes det att jobba med Anax Flat och bygga din me-sida?</h3>
Än så länge så tycker jag att det känns bra. Jag förstod filstrukturen relativt fort. Det som kändes lite problematiskt var att ändra designen med inline-styling. Men som jag förstår det så kommer vi att gå in på CSS mer framöver och då kommer det säkert bli lättare att designa.

<h3>Har du några förutfattade meningar, eller kanske en etablerad övertygelse, inom design och användbarthet för webben?</h3>
Ja det har jag nog, jag tycker om när något känns stilrent. Det gör säkert de flesta men det jag menar är att jag gillar less is more-stilen. Jag gillar design som innefattar mycket whitespace.

<h3>Det fanns videor som kompletterade artiklarna, hjälpte de dig att förstå materialet bättre?</h3>
Jag tittade inte särskilt mycket på videorna faktiskt. Jag tittade enbart på början av en video och på den streamade lektionen. Jag är övertygad om att jag kommer att återvända till dessa videor och titta senare men just nu behövde jag det inte.
